{
    "heading": "ANSAT I RENGØRINGSAFDELINGEN, 1990-2003",
    "path": "ansat-i-rengoringsafdelingen-1990-2003",
    "paragraphs": [
        "Omkring 1990 blev Jakobsen ansat i rengøringsafdelingen på Aarhus Amtssygehus. Det var et job, hvor han følte at være en del af en stor familie, og han har stadig sin gang på sygehuset.",
        "Omkring 1990 blev Jakobsen ansat som rengøringsmedhjælper på Aarhus Amtssygehus. Arbejdstiderne var skemalagt til at ligge i hverdagene i tidsrummet fra 7-14. Han blev efter noget tid tilbudt at få job som portør, men arbejdstiderne, han havde som rengøringsmedhjælper, passede ham så godt, at han afviste tilbuddet. Han fik tilbuddet flere gange, men hver gang var svaret det samme.",
        "Opgaverne omfattede rengøring af udenomsarealerne, hvilket hovedsageligt var gulvene og væggene på gangene og i kælderen. Rengøring af stuerne var forbeholdt andre.",
        "Jakobsen følte det som at være en del af én stor familie på amtssygehuset. En episode han fik drillende kommentarer for fra kollegerne i lang tid efter det skete, var da hele sygehusledelsen en dag var på rundvisning med folk fra Aarhus Amt. Han sad som så ofte før og læste avis i kælderen, da hele flokken kom på visit. Han læste videre uden at gøre antydninger til at stoppe, bare fordi der var besøg fra ledelsen og amtet.",
        "I 2003 gik Jakobsen på pension, og i den forbindelse faldt der en kommentar fra en af kollegerne i rengøringsafdelingen: Gudskelov, så slap vi da af med ham.",
        "Dette var dog ikke tilfældet, da han fortsatte som frivillig pedel på Aarhus Amtssygehus, hvilket han stadig er i dag. Så de slap alligevel ikke af med ham."
    ],
    "recordIds": []
}