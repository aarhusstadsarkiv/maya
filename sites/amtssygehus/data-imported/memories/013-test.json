{
    "heading": "HÅNDVÆRKER PÅ AARHUS AMTSSYGEHUS",
    "path": "haandvaerker-paa-aarhus-amtssygehus",
    "paragraphs": [
        "Flemming Lindholm Nielsen ansat som elektriker hos det aarhusisanske ingeniørfirma Bruun & Sørensen. Mange kunder var fra den offentlige sektor, og han udførte derfor ofte arbejde på Amtssygehuset. Han fortæller her om sin tid på stedet.",
        "Jeg var ansat hos ingeniørfirmaet Bruun & Sørensens a/s i Aarhus, først som elektriker i en kort periode, og sidenhen i den daværende svagstrømsafdeling fra 1965-1981. Jeg beskæftigede mig udelukkende med kalde-samtale- og musikanlæg, og dertil kom senere rørpost og tyverianlæg. Som kundepotentiale var den offentlige sektor var den offentlige sektor var den offentlige sektor såsom hospitaler, plejehjem, skoler og større virksomheder. En af disse blev da også mit domæne over tid min arbejdsplads sidst i 1960’erne og op igennem 1970’erne. Det var naturligvis Aarhus Amtssygehus, hvor maskinmester Bach var min kontaktperson. Det var en helt igennem dejlig arbejdsplads i en god atmosfære blandt husets faste personale og vi udefrakommende håndværkere. Det første projekt jeg blev involveret i var en etablering af et samtaleanlæg i den dengang nybyggede træbarak, som lå bag ved patientbygningen i sygehusparken.",
        "Dernæst eksploderede vedligeholdelsesprogrammet nærmest. De mange sengeafsnit i patientbygningen i sygehusparken skulle gennemgå en omfattende renovering. Det bestod i alt sin enkelthed af et nyt kalde/samtaleanlæg, antenneanlæg og ikke mindst radioprogrammer ved sengelejet, som også blev en realitet. Det var i sandhed en fornyelse efter datidens normer. Det var derfor ikke uden grund, at der var etableret en arkitektbygning på stedet, idet der, som jeg erindrer det, stort set altid var nye projekter på bedding, store som små. Et eksempel på dette var tilbygningen til røntgenafdelingen, som blandt andet skulle rumme skadestue, anæstesiafsnit og opvågning. Her fik jeg igen fornøjelsen af etablering af et nødkaldsnummer-samtale- og rørpostanlæg som noget nyt i konceptet.",
        "En særlig oplevelse og erindring, der huskes, var i 1980, hvor jeg akut måtte indlægges på amtssygehuset, hvor jeg havde arbejdet i så mange år. Indlæggelsen gik godt, og det er i den sammenhæng væsentlig at fremhæve den omsorg og pleje jeg efterfølgende og sidenhen har oplevet på amtssygehuset. Stedet står for mig til UG og pil opad."
    ],
    "recordIds": [
        "000186501"
    ],
    "urls": [
        "https://storage.googleapis.com/openaws-access/000186501_m.jpg"
    ],
    "summary": [
        "Administrationsbygningerne i den tidligere sygehuspark."
    ]
}