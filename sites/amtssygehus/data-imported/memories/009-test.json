{
    "heading": "VENSKAB GRUNDLAGT PÅ AMTSSYGEHUSET",
    "path": "venskab-grundlagt-paa-amtssygehuset",
    "paragraphs": [
        "Elin Møller og Birgit Krogh arbejdede begge på Aarhus Amtssygehus, og i den tid opstod et tæt venskab, som de har fastholdt også efter de begge er gået på pension.",
        "Elin Møller begyndte som leder af indkøbsafdelingen på Aarhus Amtssygehus i 1992. I den funktion havde hun en vigtig logistikrolle på amtssygehuset, og skulle blandt andet koordinere indkøb af materialer i de forskellige afdelinger. Hun skulle derfor hele tiden holde sig orienteret om, hvad der blev forbrugt på de enkelte afdelinger, og sørge for, at der hele tiden var fyldt op af de nødvendige ting. Hun forsøgte en overgang at skabe en fælles indkøbspolitik mellem Aarhus Amtssygehus, Skejby Sygehus og Aarhus Kommunehospital, som dog aldrig blev realiseret.",
        "Birgit Krogh startede i slutningen af 1980’erne som lægesekretær på kirurgisk afdeling på Aarhus Amtssygehus. Hendes opgaver var blandt andet at nedskrive og sammenholde patientinformationerne og være bindeled med de andre afdelinger.",
        "Hver dag mødtes Elin Møller og Birgit Krogh i pausen for at nyde frokosten, der som regel blev indtaget i haven blandt roserne. Denne tradition er blevet fastholdt, også efter at de begge er gået på pension."
    ],
    "recordIds": [
        "000185877"
    ],
    "urls": [
        "https://storage.googleapis.com/openaws-access/000185877_m.jpg"
    ],
    "summary": [
        "Aarhus Amtssygehus set fra sygehusparken"
    ]
}