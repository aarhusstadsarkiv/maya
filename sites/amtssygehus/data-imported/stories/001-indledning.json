[
    {
        "isMain": true,
        "heading": "HISTORIEN OM AARHUS AMTSSYGEHUS",
        "paragraphs": [
            "Aarhus Amtssygehus på Tage-Hansens Gade har været en central del af mange aarhusianeres hverdag gennem mere end 80 år. Du kan her på siden både læse om amtssygehusets historie, men også om eksempelvis den rivende byudvikling, der skete omkring amtssygehuset.",
            "Aarhus Amtssygehus på Tage-Hansens Gade blev indviet i maj 1935, og var opført, da det tidligere amtssygehus på Ingerslevs Boulevard var blevet for småt. Det nye amtssygehus var et imponerende arkitektonisk byggeri og med en flot sygehuspark, som skulle medvirke til en succesfuld behandling. Omkring sygehuset fortsatte Aarhus’ byudvikling med nye industri- og boligområder, som der også kan læses mere om.",
            "Du kan her på siden læse historierne om amtssygehuset, området og personerne bag. Historierne er inddelt i små nedslagspunkter langs en tidslinje, og ofte med et billede tilknyttet. Derudover kan du læse erindringer fra personer, som har haft en tilknytning til amtssygehuset, og se de billeder og dokumenter, som er blevet indsamlet på Aarhus Stadsarkiv.",
            "Aarhus Stadsarkiv kuraterer Amtssygehushistorierne med udgangspunkt i de arkivalier, der bliver vist og beskrevet under de enkelte historier."
        ],
        "date": "",
        "recordIds": [],
        "path": "indledning",
        "urls": [
            "https://storage.googleapis.com/openaws-access/000186536_m.jpg"
        ],
        "summary": [
            ""
        ]
    }
]