[
    {
        "heading": "FLEMMINGS SKILDPADDE (1960'ERNE)",
        "paragraphs": [
            "Flemming Steen Sørensen købte skildpadden Frede i Sallings dyrehandel i starten af 1960’erne. Skildpadden blev opkaldt efter Flemmings tysklærer.",
            "Dyrehandelen var altid et højdepunkt, når familien var på bytur. Der var både fugle, fisk, kaniner og mange andre dyr. En af dyrehandlens helt store attraktioner var den blå ara, Jacob, som kunne tale – ”Jacob ha’ sukker.” Han fik lov til at købe skildpadden af sine forældre. Både skildpadde og bur blev nøje udvalgt.",
            "Skildpadden fik navnet Frede efter hans tysklærer. Frede kravlede rundt i lejligheden og i haven. En dag stak den af til naboen og fik derefter snor gennem skjoldet. Om vinteren gik Frede i hi. Da han ikke vågnede op til foråret, tog han den med ind til dyrehandleren, som desværre kunne fortælle at Frede var død."
        ],
        "recordIds": [
            "000140243"
        ],
        "urls": [
            "https://storage.googleapis.com/openaws-access/000140243_m.jpg"
        ],
        "summary": [
            "Flemming Steen Sørensen købte skildpadden Frede i Sallings dyrehandel i starten af 1960’erne."
        ],
        "path": "flemmings-skildpadde-1960erne"
    },
    {
        "heading": "GURLIS KONFIRMATIONSKJOLE (1956)",
        "paragraphs": [
            "Gurli Katrine Rohde blev konfirmeret i Skanderborg Slotskirke i marts 1956. Hun købte alt sit tøj i Salling og havde også købt sin konfirmationskjole og andendagstøj der.",
            "Gurli havde til formålet fået et budget på 500 kr. Hun købte sin konfirmationskjole i Dameafdelingens Tineafdeling, der blev ledet af Kamma Søndergård, og kostede 128 kr. Hun fik også en vissengrøn jakke til at have over kjolen. Festen blev holdt hjemme i hendes forældres soveværelse, der var blevet ryddet til festen. Hendes andendagstøj var en vinrød kjole og hyttesko. Der blev holdt en ungdomsfest et stykke tid efter i det lokale forsamlingshus, hvor syv konfirmander gik sammen om festen."
        ],
        "recordIds": [
            "000140735"
        ],
        "urls": [
            "https://storage.googleapis.com/openaws-access/000140735_m.jpg"
        ],
        "summary": [
            "Hun blev konfirmeret i Skanderborg Slotskirke i marts 1956."
        ],
        "path": "gurlis-konfirmationskjole-1956"
    },
    {
        "heading": "KIRSTENS KJOLE (1960'ERNE)",
        "paragraphs": [
            "Kirsten Pedersen købte en kjole til en mannequinopvisning i Salling i 1960’erne. Hun havde været til mannequinopvisning i Sallings tagrestaurant og så kjolen, som hun bare blev nødt til at have.",
            "Hun fik derfor en veninde, der arbejdede i Salling, til at hænge kjolen til side, og så hentede hun kjolen, da hun fik fri. Den kostede rigtig mange penge, men hun måtte bare have den. Hun har stadig kjolen. "
        ],
        "recordIds": [
            "000140432"
        ],
        "urls": [
            "https://storage.googleapis.com/openaws-access/000140432_m.jpg"
        ],
        "summary": [
            "Fremvist under mannequinopvisning i Sallings tagrestaurant. "
        ],
        "path": "kirstens-kjole-1960erne"
    },
    {
        "heading": "HANNES KONFIRMATIONSKJOLE OG GAVEÆSKE (1963)",
        "paragraphs": [
            "Hanne Hanghøj blev konfirmeret 6. oktober 1963. Hun boede i Faaborg, men havde familie i Aarhus. Kjolen blev købt i Salling under et besøg hos familien i Aarhus.",
            "Når man købte konfirmationskjole i Salling, fik man en gaveæske fra Elisabeth Arden. Hun købte også sit andendagstøj i Salling – en mørkeblå todelt strikkjole og glat nederdel.",
            " "
        ],
        "recordIds": [
            "000140706",
            "000140707",
            "000140708",
            "000140709"
        ],
        "urls": [
            "https://storage.googleapis.com/openaws-access/000140706_m.jpg",
            "https://storage.googleapis.com/openaws-access/000140707_m.jpg",
            "https://storage.googleapis.com/openaws-access/000140708_m.jpg",
            "https://acastorage.blob.core.windows.net/sam-access/000140709/000140709_m.jpg"
        ],
        "summary": [
            "Hanne Hanghøj iført konfirmationskjole købt i Salling",
            "Hanne Hanghøj iført konfirmationskjole købt i Salling",
            "Hanne Hanghøj iført konfirmationskjole købt i Salling",
            "Hanne Hanghøj iført konfirmationskjole købt i Salling"
        ],
        "path": "hannes-konfirmationskjole-og-gaveæske-1963"
    },
    {
        "heading": "METTE OG JULEMANDEN (1972)",
        "paragraphs": [
            "Mette Høj Rasmussen kom ofte i Salling som barn. Ved jul sad hun på en trappe og ventede spændt på julemanden. Hun kom så ofte og mødte julemanden, at julemanden sendte et brev til Mette med en julehilsen og et billede."
        ],
        "recordIds": [
            "000140254",
            "000140255",
            "000140256",
            "000140257"
        ],
        "urls": [
            "https://storage.googleapis.com/openaws-access/000140254_m.jpg",
            "https://storage.googleapis.com/openaws-access/000140255_m.jpg",
            "https://storage.googleapis.com/openaws-access/000140256_m.jpg",
            "https://storage.googleapis.com/openaws-access/000140257_m.jpg"
        ],
        "summary": [
            "Julemanden i Salling sammen med Mette Høj Rasmussen og hendes mor",
            "Brev fra Sallings julemand til Mette Høj Rasmussen",
            "Kuvert, hvori brevet fra julemanden til Mette Høj Rasmussen kom",
            "Julemanden i Salling sammen med Mette Høj Rasmussen"
        ],
        "path": "mette-og-julemanden-1972"
    },
    {
        "heading": "INGER OG DATTERS KONFIRMATIONSKJOLER (1949, 1983)",
        "paragraphs": [
            "Inger Marie Bossen Bang købte sin konfirmationskjole i Salling i 1949. Da hendes datter skulle konfirmeres i 1983, købte hun også sin kjole i Salling."
        ],
        "recordIds": [
            "000140245",
            "000140246",
            "000140247",
            "000140251",
            "000140248",
            "000140249",
            "000140250"
        ],
        "urls": [
            "https://storage.googleapis.com/openaws-access/000140245_m.jpg",
            "https://storage.googleapis.com/openaws-access/000140246_m.jpg",
            "https://storage.googleapis.com/openaws-access/000140247_m.jpg",
            "https://storage.googleapis.com/openaws-access/000140251_m.jpg",
            "https://storage.googleapis.com/openaws-access/000140248_m.jpg",
            "https://storage.googleapis.com/openaws-access/000140249_m.jpg",
            "https://storage.googleapis.com/openaws-access/000140250_m.jpg"
        ],
        "summary": [
            "Marie Bossen Bang iført konfirmationskjole købt i Salling i 1949",
            "Inge Marie Bossen Bang iført konfirmationskjole købt i Salling i 1949",
            "Inge Marie Bossen Bang iført konfirmationskjole købt i Salling i 1949",
            "Inge Marie Bossen Bang iført konfirmationskjole købt i Salling i 1949",
            "Konfirmationskjole købt i Salling i 1983",
            "Billedet er af Inge Marie Bossen Bangs datter.",
            "Billedet er af Inge Marie Bossen Bangs datter."
        ],
        "path": "inger-og-datters-konfirmationskjoler-1949-1983"
    },
    {
        "heading": "TOVES SYGEPLEJERSKEFEST (1968)",
        "paragraphs": [
            "Tove Krag Jensen blev færdig som sygeplejerske i 1968, og der blev i den anledning holdt fest for de nyuddannede sygeplejersker i Sallings restaurant.",
            "Hun havde selv syet sin kjole i lilla stof, som hendes datter også senere har brugt til fester."
        ],
        "recordIds": [
            "000140725",
            "000140726",
            "000140727",
            "000140728"
        ],
        "urls": [
            "https://storage.googleapis.com/openaws-access/000140725_m.jpg",
            "https://storage.googleapis.com/openaws-access/000140726_m.jpg",
            "https://storage.googleapis.com/openaws-access/000140727_m.jpg",
            "https://storage.googleapis.com/openaws-access/000140728_m.jpg"
        ],
        "summary": [
            "Tove Krag Jensen danser med sin mand. Kjolen havde hun selv syet. Anledningen var, at hun var blevet færdig som sygeplejeske. \n",
            "Tove Krag Jensen i hjemmesyet kjole i til fest i Sallings restaurent. Anledningen var, at hun var blevet færdig som sygeplejeske. \n",
            "Tove Krag Jensen danser med sin mand til højre i billedet til fest i Sallings restaurent. Kjolen havde hun selv syet. Anledningen var, at hun var blevet færdig som sygeplejeske. \n",
            "Gæster til fest i Sallings restaurent. Anledningen var, at Tove Krag Jensen var blevet færdig som sygeplejeske. "
        ],
        "path": "toves-sygeplejerskefest-1968"
    },
    {
        "heading": "VIBEKES PUDDERDÅSE (1960-)",
        "paragraphs": [
            "Vibeke Karin Wiborg blev konfirmeret i Skt. Marcus Kirken den 6. oktober 1960. Hun købte sin konfirmationskjole i Salling og sammen med tøjet fik hun et make-up-sæt fra Elisabeth Arden i gave fra Salling.",
            "Sættet bestod af en læbestift, en parfume og en pudderdåse, som hun stadig har.  Andendagstøjet, som bestod af en ruskindsjakke, en mørkebrun nederdel og en bluse, blev også købt i Salling.",
            "Hendes familie købte ofte ting i Salling. Hun købte sine to dragter til sit bryllup i Salling. Brylluppet foregik på Aarhus Rådhus den 28. november 1987, og det var Thorkild Simonsen der viede dem."
        ],
        "recordIds": [
            "000140746",
            "000140747",
            "000140748"
        ],
        "urls": [
            "https://storage.googleapis.com/openaws-access/000140746_m.jpg",
            "https://storage.googleapis.com/openaws-access/000140747_m.jpg",
            "https://storage.googleapis.com/openaws-access/000140748_m.jpg"
        ],
        "summary": [
            "Billeder af pudderdåse, som Vibeke fik som gave af Salling, da hun købte sin konfirmationskjole. Dåsen var en del af et make-up sæt fra Elisabeth Arden som blandt andet bestod af læbestift, parfume og pudderdåse.",
            "Billeder af pudderdåse, som Vibeke fik som gave af Salling, da hun købte sin konfirmationskjole. Dåsen var en del af et make-up sæt fra Elisabeth Arden, som blandt andet bestod af læbestift, parfume og pudderdåse.",
            "Billede af Vibeke i sin konfirmationskjole, som hun købte i Salling."
        ],
        "path": "vibekes-pudderdåse-1960-"
    },
    {
        "heading": "LUISES KONFIRMATIONSKJOLE FOR 180 KRONER (1959)",
        "paragraphs": [
            "Luise Birn blev konfirmeret i november 1959. Festen blev holdt i hjemmet på Bethesdavej. Hun havde købt kjolen i Salling for 180 kr."
        ],
        "recordIds": [
            "000140427",
            "000140428",
            "000140429",
            "000140430"
        ],
        "urls": [
            "https://storage.googleapis.com/openaws-access/000140427_m.jpg",
            "https://storage.googleapis.com/openaws-access/000140428_m.jpg",
            "https://storage.googleapis.com/openaws-access/000140429_m.jpg",
            "https://storage.googleapis.com/openaws-access/000140430_m.jpg"
        ],
        "summary": [
            "Luise Birn konfirmationskjole købt i Salling",
            "Luise Birn konfirmationskjole købt i Salling",
            "På billedet ses konfirmanden Luise Anna Blunck (gift Birn) med sine forældre Aloisia Blunck og Bruno Heinrich Vilhelm Blunck og lillebroderen Walter Henrik Blunck.\n\nKonfirmationskjolen var købt i Salling.\n\nKonfirmation fandt sted 11. oktober 1959 i Skt. Johannes Kirken ved Pastor Poulsen og den efterfølgende fest blev blev holdt i hjemmet på Bethesdavej.\n\nAloisia Blunck blev født i Østrig 25. maj 1921 og døde 98 år gammel i oktober 2019 i hjemmet på Bethesdavej.\n\nBruno Heinrich Vilhelm Blunck var ingeniør og blev født i Marstrup, Sønderjylland 14. maj 1912 og døde 84 år gammel i januar 1997.\n\nKonfirmanden Luise Anna Blunck blev født 13. jan. 1945 i Wien. Gift Birn den 9. oktober 1971. Gået på pension i maj 2007 efter 28 år ved hhv. Rådhuset og Aarhus Kommunale Værker.  \n\nWalter Henrik Blunck er født 23.april 1950 i Måløv. Pensioneret efter en direktørstilling ved VINK i Randers. ",
            "På billedet ses konfirmanden Luise Anna Blunck (gift Birn) med sine forældre Aloisia Blunck og Bruno Heinrich Vilhelm Blunck og lillebroderen Walter Henrik Blunck.\n\nKonfirmationskjolen var købt i Salling.\n\n\nKonfirmation fandt sted 11. oktober 1959 i Skt. Johannes Kirken ved Pastor Poulsen og den efterfølgende fest blev blev holdt i hjemmet på Bethesdavej.\n\nAloisia Blunck blev født i Østrig 25. maj 1921 og døde 98 år gammel i oktober 2019 i hjemmet på Bethesdavej.\n\nBruno Heinrich Vilhelm Blunck var ingeniør og blev født i Marstrup, Sønderjylland 14. maj 1912 og døde 84 år gammel i januar 1997.\n\nKonfirmanden Luise Anna Blunck blev født 13. jan. 1945 i Wien. Gift Birn den 9. oktober 1971. Gået på pension i maj 2007 efter 28 år ved hhv. Rådhuset og Aarhus Kommunale Værker.  \n\nWalter Henrik Blunck er født 23.april 1950 i Måløv. Pensioneret efter en direktørstilling ved VINK i Randers. "
        ],
        "path": "luises-konfirmationskjole-for-180-kroner-1959"
    },
    {
        "heading": "MARIES ANDENDAGSTØJ (1945)",
        "paragraphs": [
            "Marie Terpager Graugaard købte sit andendagstøj i Salling. Hun kan huske, at kjoleafdelingen lå på 1. sal.",
            "Kjolen var mørkebrun med en stribeeffekt af mat og blankt stof. Hun var på cafe i Kannikegade med sine veninder på andendagen."
        ],
        "recordIds": [
            "000140713",
            "000140714",
            "000140715",
            "000140716"
        ],
        "urls": [
            "https://storage.googleapis.com/openaws-access/000140713_m.jpg",
            "https://storage.googleapis.com/openaws-access/000140714_m.jpg",
            "https://storage.googleapis.com/openaws-access/000140715_m.jpg",
            "https://storage.googleapis.com/openaws-access/000140716_m.jpg"
        ],
        "summary": [
            "Marie Terpager Graugaards konfirmationsfoto. Kjolen var købt i Salling.",
            "Marie Terpager Graugaards konfirmationsfoto. Kjolen var købt i Salling.",
            "Marie Terpager Graugaards konfirmationsfoto. Kjolen var købt i Salling.",
            "Marie Terpager Graugaard i 1949."
        ],
        "path": "maries-andendagstøj-1945"
    },
    {
        "heading": "MARIAS BRUDEKJOLEÆRMER (1966)",
        "paragraphs": [
            "Maria Horndrup blev konfirmeret i Aarhus Domkirke i 1966. Hun havde købt sin konfirmationskjole i Salling for 198 kr. Det var meget mere end det budget, hendes forældre havde lagt.",
            "Hun har gemt ærmerne fra kjolen i håb om, at de kan bruges til brude- eller dåbskjole. Forinden købet af kjolen havde hun købt andendagstøj i Sjørup. Kjolen blev købt i konfirmationsafdelingen på 1. sal, som var en del af dameafdelingen."
        ],
        "recordIds": [
            "000140258",
            "000140259",
            "000140260"
        ],
        "urls": [
            "https://storage.googleapis.com/openaws-access/000140258_m.jpg",
            "https://storage.googleapis.com/openaws-access/000140259_m.jpg",
            "https://storage.googleapis.com/openaws-access/000140260_m.jpg"
        ],
        "summary": [
            "Maria Horndrups konfirmationskjole købt i Salling",
            "Maria Horndrups konfirmationskjole købt i Salling",
            "Maria Horndrups konfirmationskjole købt i Salling"
        ],
        "path": "marias-brudekjoleærmer-1966"
    },
    {
        "heading": "TOVE I HATTE OG DAMEAFDELING (1956-94)",
        "paragraphs": [
            "Tove blev ansat i Salling den 1. november 1956. Hun var blevet antaget af afdelingschefen for kjoleafdelingen, Sandvej. Han havde været på tur til Aabenraa, og Tove var ansat i det firma, han tidligere selv havde arbejdet i.",
            "Hun arbejdede i kjoleafdelingen og var ofte med hr. Sandvej ude at se kollektioner i København. I foråret 1959 blev hun en dag ringet op og bedt om at komme op på Herman Sallings kontor. Da hun kom op på kontoret, sad hr. Salling og hr. Sandvej og ventede på hende. De ønskede, at hun skulle overtage damehatteafdelingen. Hun var 23 år på det tidspunkt.",
            "Afdelingen var delt i to dele i butikken. Der var to modister, to elever og to-tre deltidsansatte. Tove var ofte til modemesse i Købehavn for at købe de nyeste hatte ind. På en af disse ture blev en fabrikant sur over, at hun ikke havde købt ret mange hatte hos ham og kontaktede hr. Salling for at brokke sig. Det fik han dog ikke noget ud af, da hr. Salling holdt med Tove. I 1964 fik Toves mand arbejde i Aalborg. I stedet for at forlade Salling blev Tove leder i begge afdelinger. Hun boede i Aalborg og var i Aarhus hver tirsdag. Der var forskel på, hvad de solgte i de to forretninger. I Aalborg solgte de enten meget dyre eller meget billige ting. I Aarhus solgte de flest vare i mellemklassen. Tove var i Aalborg indtil 1968, hvor hun stoppede kort tid, før hun fik et barn. Hun stoppede derfor helt på arbejdsmarkedet en årrække. I 1983 flyttede Tove til Aarhus og blev ansat i Sallings kjoleafdeling efter at have været til samtale med personalechefen, Mangaard. Hun var i afdelingen, indtil hun gik på pension i 1994."
        ],
        "recordIds": [
            "000140840",
            "000140841",
            "000140842",
            "000140843",
            "000140844",
            "000140821"
        ],
        "urls": [
            "https://storage.googleapis.com/openaws-access/000140840_m.jpg",
            "https://storage.googleapis.com/openaws-access/000140841_m.jpg",
            "https://storage.googleapis.com/openaws-access/000140842_m.jpg",
            "https://storage.googleapis.com/openaws-access/000140843_m.jpg",
            "https://storage.googleapis.com/openaws-access/000140844_m.jpg",
            "https://storage.googleapis.com/openaws-access/000140821_m.jpg"
        ],
        "summary": [
            "Julefrokost i Sallings kjoleafdeling",
            "Julefrokost i Sallings kjoleafdeling",
            "Julefrokost i Sallings kjoleafdeling",
            "Julefrokost i Sallings kjoleafdeling",
            "Julefrokost i Sallings kjoleafdeling",
            "Tre personer poserer for fotografen"
        ],
        "path": "tove-i-hatte-og-dameafdeling-1956-94"
    },
    {
        "heading": "RITA ARBEJDEDE 37 ÅR I SALLING (1961-98)",
        "paragraphs": [
            "Rita fik arbejde i lingeriafdelingen efter uopfordret fremmøde på Sallings personalekontor. Hun arbejdede de første 11 år på fuldtid og derefter 26 år på deltid.",
            "Rita gik en dag i sit pæne tøj ind til personalekontoret i Salling. Her mødte hun personalechefen Mangård og spurgte, om han havde en ledig stilling. Mangård vidste, at der var en, der var gravid i dameundertøjsafdelingen, og at de derfor snart fik brug for en ny, og Rita begyndte derfor otte dage senere i undertøjsafdelingen. Hun var med ved åbningen af Salling Aalborg i 1964 sammen med tre andre fra afdelingen.",
            "I sin tid i Salling arbejdede Rita under tre chefer i undertøjsafdelingen. Først Mogens Skov og førstemand Christian Ågård. Herefter Bodil Sand og til sidst Gerda Laursen. Rita havde 25-års jubilæum i 1986; fra 1961-1986. Til jubilæet blev hun hentet i en sort Buick og kørt ind til Salling. I Salling holdt de reception i medarbejderkantinen om formiddagen, inden det første hold medarbejdere skulle til frokost. Hun havde inviteret familie og venner til receptionen. Hun fik et vedhæng af firmaet med logo og årstal, et guldarmbånd af sine kollegaer og et sæt øreringe af sin chef. Derudover fik hun også et brev fra Herman Salling.",
            "De sidste seks år af sit arbejdsliv arbejdede Rita i handsker og tørklæder, som lå i stueetagen. Hun syntes, det var rart at arbejde med noget, folk så, i stedet for altid noget, der blev gemt væk. Hun holdt op, da hun syntes, det blev for hårdt i de travle perioder, specielt omkring julen. Rita gik på pension den 28. marts 1998 efter at have været ansat i Salling i 37 år. Se herunder arkivalier knyttet til Ritas tid i Salling."
        ],
        "recordIds": [
            "000140954",
            "000141035"
        ],
        "urls": [
            "https://storage.googleapis.com/openaws-access/000140954_m.jpg",
            "https://storage.googleapis.com/openaws-access/000141035_m.jpg"
        ],
        "summary": [
            "Rita Eli Hofbæk Nordmand afhentes på sin 25 års jubilæumsdag i Salling. \nBilen, en Buick, var Herman Sallings.",
            "Sang skrevet af Rita, da hun stoppede i afdelingen for handsker og tørklæder"
        ],
        "path": "rita-arbejdede-37-år-i-salling-1961-98"
    },
    {
        "heading": "INGERS KARRIERE I SALLING (1960-68)",
        "paragraphs": [
            "Inger Sanggård Nisted startede i Salling som piccoline i elevatoren og blev den yngste afdelingschef i teenageafdelingen.",
            "Hun kom i butikken som elev i 1960 og arbejdede der frem til 1968 med sidste arbejdstitel som afdelingschef. Inger købte alle sine ting til bryllup i 1965 i Salling - bl.a. stof til kjolen og møbler. Personale fik 20 % i personalerabat  og Inger blev tiltalt frk. og senere fru. Afdelingen lå på 1. sal og hun holdt ofte mannequinopvisninger. Opvisningerne startede med at blive holdt på Varna og blev senere holdt i Sallings tagrestaurant og til sidst på Boom i Østergade. Se herunder arkivalier knyttet til Ingers tid i Salling."
        ],
        "recordIds": [
            "000140434"
        ],
        "urls": [
            "https://storage.googleapis.com/openaws-access/000140434_m.jpg"
        ],
        "summary": [
            "Inger Sanggård Nisted, afdelingschef for teenageafdeling. Stående i afdelingen. "
        ],
        "path": "ingers-karriere-i-salling-1960-68"
    },
    {
        "heading": "INGE-LISE FIK DRONNINGENS FORTJENSTMEDALJE (1971-2012)",
        "paragraphs": [
            "Inge-Lise Boel blev født og voksede op på Mors. Hun stod i lære i butik i Thisted men blev i 1971 ansat i Sallings kjolestofafdeling.",
            "Afdelingen var på det tidspunkt en af de største i Salling. Hun blev gift året efter, men fortsatte med at arbejde i Salling. Inge-Lise havde 25 års jubilæum i Salling i 1996. Det blev fejret med reception i Salling og fest på Hørning Kro. Hendes 30 års jubilæum i 2001 blev også fejret. I 2003 lukkede metervareafdelingen som Inge-Lise havde arbejdet i i over 30 år. Hun skiftede derfor afdeling til dameovertøj. Hun holdt 35 års jubilæum i 2006. Inge-Lise havde 40 års jubilæum i 2011. Hun holdt derfor reception i Salling og fest på restaurant Navigator. Hun fik Dronningens Fortjenstmedalje den 25. juni 2012 og fik den overrakt af Karin Salling. Efterfølgende var hun på besøg hos dronningen for at takke. Inge-Lise forlod arbejdsmarkedet i 2012."
        ],
        "recordIds": [
            "000141133",
            "000141131",
            "000141132",
            "000141169",
            "000141170",
            "000141171",
            "000141172",
            "000141185",
            "000141186",
            "000141187",
            "000141188",
            "000141189",
            "000141193",
            "000141173",
            "000141174"
        ],
        "urls": [
            "https://storage.googleapis.com/openaws-access/000141133_m.jpg",
            "https://storage.googleapis.com/openaws-access/000141131_m.jpg",
            "https://storage.googleapis.com/openaws-access/000141132_m.jpg",
            "https://storage.googleapis.com/openaws-access/000141169_m.jpg",
            "https://storage.googleapis.com/openaws-access/000141170_m.jpg",
            "https://storage.googleapis.com/openaws-access/000141171_m.jpg",
            "https://storage.googleapis.com/openaws-access/000141172_m.jpg",
            "https://storage.googleapis.com/openaws-access/000141185_m.jpg",
            "https://storage.googleapis.com/openaws-access/000141186_m.jpg",
            "https://storage.googleapis.com/openaws-access/000141187_m.jpg",
            "https://storage.googleapis.com/openaws-access/000141188_m.jpg",
            "https://storage.googleapis.com/openaws-access/000141189_m.jpg",
            "https://storage.googleapis.com/openaws-access/000141193_m.jpg",
            "https://storage.googleapis.com/openaws-access/000141173_m.jpg",
            "https://storage.googleapis.com/openaws-access/000141174_m.jpg"
        ],
        "summary": [
            "N.tv. Hejlsborg, længst til højre bagerst Else Rhode, Esther Sørensen (nr. tre for højre), Åse Pedersen (grønt tøj), Birthe Christensen nederst til højre, Iris Pedersen (pink krave), Freddie Pedersen længste til venstre, Inge-Lise Boel (ternet tøj).",
            "Metervareafdelingen",
            "Metervareafdelingen",
            "Inge Lise Boels afskedstaletale til 30 års jubilæet hos Salling.\n",
            "Morgenkaffe på jubilæumsdagen.\n",
            "På jubilæumsdagen\n",
            "Inge-Lises 30-års jubilæum",
            "Inge Lise Boel ankommer med manér til Salling på 40-års jubilæumsdagen.\n",
            "Inge Lise Boel ankommer med manér til Salling på 40-års jubilæumsdagen.\n",
            "Sallings kaffestel.\n",
            "Sallings kantine ",
            "Tale.\n",
            "Inge Lise Boels 40-års jubilæum fejres i Sallings kantine.\n",
            "Inge Lises Boels afskedskage\n",
            "Inge Lise Boel med Dronningens fortjenstmedalje\n"
        ],
        "path": "inge-lise-fik-dronningens-fortjenstmedalje-1971-2012"
    },
    {
        "heading": "JYTTE VAR KONTORELEV OG SIDENHEN KONTORASSISTENT (1955-65)",
        "paragraphs": [
            "Jytte Becher Lorentzen blev kontorelev i Salling i 1955 og blev hos Salling i et årti.",
            "Jytte, kaldt frøken Becher, blev andet som kontorelev den 1/8-1955 med en løn på 200 kr. om måneden. Hun blev færdigt udlært i 1958 og blev derefter kontorassistent. Som ansat på kontoret skulle man hjælpe til ved udsalg og når der var rigtig travlt i butikken. Det var lidt skræmmende at blive sendt ud på gulvet uden at være vant til det. Når de var på gulvet skulle de gå med en lille pin der viste de arbejdede i Salling.  Jytte var ansat i Salling under 50 års jubilæet i 1956 og kan huske at medarbejderne fik et rejsevæggeur i gave. Hun blev gift i 1959. Hendes brudekjole var lavet i stof købt i Salling med personalerabat og syet af hendes mor. Parret købte også alle deres møbler og en undulat i Salling. Hun fik sit første barn i 1961 og gik derefter ned på halv tid. Hun forlod Salling den 1/8-1965."
        ],
        "recordIds": [
            "000140741",
            "000140842"
        ],
        "urls": [
            "https://storage.googleapis.com/openaws-access/000140741_m.jpg",
            "https://storage.googleapis.com/openaws-access/000140842_m.jpg"
        ],
        "summary": [
            "Pin til personalet. Er i emalje med billede af Salling.",
            "Julefrokost i Sallings kjoleafdeling"
        ],
        "path": "jytte-var-kontorelev-og-sidenhen-kontorassistent-1955-65"
    },
    {
        "heading": "MARIA HORNDRUP ARBEJDEDE SOM PICCOLINE (1969)",
        "paragraphs": [
            "Maria Horndrup arbejdede i Salling som piccoline i elevatoren omkring 1969 i et år.",
            "Hun arbejdede med en anden pige, Inger og havde Karl Kildal som chef. Hun holdt kontakten med ham efter hun stoppede. Pigerne fik tøj til arbejdet af Salling. Ofte kjoler fra dametøjsafdelingen. Til jul skulle de gå i nissekjoler som de også fik fra Salling. Jobbet var fuld tid."
        ],
        "recordIds": [
            "000140261",
            "000140262"
        ],
        "urls": [
            "https://storage.googleapis.com/openaws-access/000140261_m.jpg",
            "https://acastorage.blob.core.windows.net/sam-access/000140262/000140262_m.jpg"
        ],
        "summary": [
            "Juletøjet var uniformen, som de fik udleveret.",
            "Maria Horndrup ansat som piccoline i Salling. Juletøjet var uniformen, som de fik udleveret."
        ],
        "path": "maria-horndrup-arbejdede-som-piccoline-1969"
    },
    {
        "heading": "HANNE I TAGRESTAURANT OG KUNDESERVICE (1963-66)",
        "paragraphs": [
            "Hanne Pedersen blev ansat i Salling i 1963 og arbejdede der i 2-3 år.",
            "Hun arbejdede i Sallings tagrestaurant og senere i kundeservice. Arbejdet i Sallings restaurant var hårdt, men hun husker det ikke som et dårligt arbejde."
        ],
        "recordIds": [
            "000140710"
        ],
        "urls": [
            "https://storage.googleapis.com/openaws-access/000140710_m.jpg"
        ],
        "summary": [
            "Restauratør Algreen ses til højre. Hyldgaard nr. 3 fra venstre. Hanne Pedersen ansat i restauranten i 2-3 år. Hun blev efter en årrække andetsteds ansat i kundeservice i Sallings Kundeservice. Knud Rasmussen spillede piano."
        ],
        "path": "hanne-i-tagrestaurant-og-kundeservice-1963-66"
    }
]