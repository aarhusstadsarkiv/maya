---
title: Introduktion
---

*Maya*[^1] er et open-source værktøj til at lave hjemmesider, der kan søge i og vise materialer fra Aarhus Stadsarkivs omfattende samlinger.

Tanken bag *Maya* er, at det skal være nemt for organisationer, virksomheder og lignende, at oprette deres eget online arkiv, hvor kun materialer med relevans for netop deres institution kan blive fremsøgt og vist. Eneste forudsætning er, at materialerne er registreret som en del af Aarhus Stadsarkivs samlinger :)

[Sallingarkivet.dk](https://www.sallingarkivet.dk) er første eksempel på en hjemmeside, der er bygget på *Maya*, men flere er på vej... 

Vi har også publiceret en [demo-side](https://demo.openaws.dk), som viser, hvordan en rå *Maya*-baseret hjemmeside ser ud, før man har konfigureret både det visuelle udtryk, indholdet og funktionaliteten.

*Maya* er udviklet af Aarhus Stadsarkiv, men kildekoden er open source og offentlig tilgængelig på Github, og har man lyst, er man velkommen til at bidrage.

Slutteligt en stor tak til Sallingfondene, der har støttet projektet økonomisk!

[^1]: Maya er en forkortelse for **M**y **A**rchive, **Y**our **A**rchive. Det var det bedste vi kunne finde på, og så var der mulighed for et cool logo!
